---
title: მრავალბიჯიანი აუთენტიფიკაცია
icon: material/two-factor-authentication
---

# მრავალბიჯიანი აუთენტიფიკაცია

მრავალბიჯიანი აუთენტიფიკაცია (2FA / MFA) არის უსაფრთხოების დამატებითი ფენა, 
რომელიც მოითხოვს დამატებით ფაქტორს პაროლთან ერთად ანგარიშზე შესასვლელად. 

მიუხედავად იმისა, რომ SMS-ზე დაფუძნებული 2FA ფართოდ გამოიყენება, ის არ არის რეკომენდებული 
უსაფრთხოების მიზეზების გამო. SMS-ის ნაკლოვანებები მოიცავს:

1. მოწყვლადია SIM Swapping-ის მიმართ (მარტივად - სხვა იყენებს თქვენს ნომერს)
2. SMS-ები არაა დაშიფრული და ხელმისაწვდომია მესამე პირებისთვის (მაგ. მობილური ოპერატორები, სახელმწიფო უწყებები, აპლიკაციები)

ნაცვლად ამისა, რეკომენდებულია აპლიკაციაზე დაფუძნებული აუთენტიფიკატორების გამოყენება.

## აუცილებელი მოთხოვნები

- [x] [პაროლების მენეჯერი](passwords.md)
    - ორბიჯიანი აპლიკაციის ანგარიშისთვის უნიკალური, ძლიერი პაროლის შესაქმნელად და შესანახად
    - ორბიჯიანი აპლიკაციის ანგარიშის აღდგენის გასაღების შესანახად

## რეკომენდირებული აპლიკაცია

<div class="grid cards" markdown>

- ![Ente Auth](../assets/img/logo/ente-auth.svg){ .lg .middle .twemoji } [Ente Auth](https://ente.io/auth/)

    ---
    **Ente Auth** არის ღია წყაროს მქონე და უფასო 2FA კოდების გენერატორი, რომელშიც
    თქვენი მონაცემები დაშიფრულია თქვენი უნიკალური პაროლით და თქვენ გარდა არავის,
    მათ შორის, არც Ente-ს არ აქვს წვდომა.

</div>


## ინსტალაცია და ანგარიშის შექმნა

/// details | ვიდეო მაგალითი
        type: success
        open: false
    
<video width="414" controls>
    <source src="/assets/vid/ente-auth.mp4" type="video/mp4">
</video>
    
///

1. გადმოწერეთ და დააყენეთ აპლიკაცია თქვენი მოწყობილობისთვის:

    <div class="grid cards" markdown>
    
    - [:material-apple-ios: iOS 17](https://apps.apple.com/us/app/ente-auth/id6444121398)
    - [:material-android: Android](https://play.google.com/store/apps/details?id=io.ente.auth)
    
    </div>

2. გახსენეთ **Ente Auth** და შეიყვანეთ თქვენი ელექტრონული ფოსტა
3. გახსენით **Bitwarden** და დაიწყეთ ახალი ჩანაწერის შექმნა.
4. დაარქვით ჩანაწერს სახელი, მაგ. `Ente Auth`
5. Username: შეიყვანეთ თქვენი ელექტრონული ფოსტა
6. Password: დააკლიკეთ :fontawesome-solid-arrows-rotate: ღილაკს ახალი პაროლის გენერირებისთვის
7. აირჩიეთ **Password type**: `Password`, **Length**: `30`, დარწმუნდით, რომ ჩართულია `A-Z`, `a-z`, `0-9` და დააჭირეთ **Select**
8. შეინახეთ ჩანაწერი *Save* ღილაკზე დაჭერით
9. აირჩიეთ შექმნილი ჩანაწერი, დააჭირეთ :material-dots-horizontal: ღილაკს და აირჩიეთ **Copy Password**
10. დაბრუნდით **Ente Auth** აპლიკაციაში და ჩასვით დაკოპირებული პაროლი
11. დააჭირეთ ღილაკს **Create account**
12. ელ. ფოსტაზე მოსული კოდი შეიყვანეთ შესაბამის ველში
13. შემდეგ ფანჯარაში გამოგიჩნდებათ **Recovery key**.

    **Ente Auth**-ში შენახული მონაცემები თქვენი 
    პაროლითაა დაშიფრული, მისი შეცვლის ან აღდგენის მოთხოვნის შემთხვევაში, დაგჭირდებათ ამ
    სპეციალური კოდის შეყვანა. ეს კოდი მონაცემების აღდგენის ერთადერთი საშუალება იქნება.

14. დააკოპირეთ მითითებული კოდი, დაბრუნდით Bitwarden-ში, დაიწყეთ ახალი ჩანაწერის შექმნა და
    დაარქვით სახელი, მაგ `Ente Auth Recovery Key`
15. ჩასვით დაკოპირებული მონაცემი **Password** ველში და დააჭირეთ **Save**
16. დაბრუნდით **Ente Auth** აპლიკაციაში, დააჭირეთ ღილაკს **Continue**
17. ანგარიში შექმნილია

## **Ente Auth** აუთენტიფიკაციის გამოყენება Google-ის ანგარიშის მაგალითზე

დემონსტრაციისთვის, Google-ის ანგარიშზე ჩავრთავთ **Ente Auth**-ით დამატებით აუთენტიფიკაციას. 

1. ლეპტოპის ბრაუზერით შედით გუგლის ანგარიშის [უსაფრთხოების პარამეტრების გვერდზე](https://myaccount.google.com/security)
2. აირჩიეთ **2-Step Verification**
3. აირჩიეთ **Authenticator** > **Set up authenticator**
4. მობილურში, გახსენით **Ente Auth** და დააჭირეთ **Scan a QR Code** ან **+** ღილაკს
5. დაასკანირეთ ბრაუზერში ნაჩვენები QR კოდი და დააჭირეთ **Next**
6. შეიყვანეთ აპლიკაციაში მოცემული კოდი და დააჭირეთ **Verify**
7. ბრაუზერში, დააჭირეთ **Turn on 2-Step Verification** > **Turn on** > **Turn on 2-Step Verification**

ლეპტოპის ბრაუზერში, იმავე გვერდზე აუცილებლად გათიშეთ ყველა სხვა მეთოდით დამატებითი აუთენტიფიკაცია
და დატოვეთ მხოლოდ **Authenticator**, რომელიც ახლა დავაყენეთ.

/// admonition | ყველაზე სუსტი რგოლის მეთოდი
    type: warning

**გახსოვდეთ**: თქვენი უსაფრთხოების დონე განისაზღვრება ყველაზე სუსტი მეთოდით.

**მაგალითი**: თუ **Ente Auth**-თან ერთად ანგარიშის დასაცავად ორბიჯიანი აუთენტიფიკაციისთვის SMS-საც იყენებთ,
მაშინ თქვენი საერთო უსაფრთხოების დონე SMS-ის (ძალიან სუსტი) უსაფრთხოების დონემდე მცირდება.

///


## რეკომენდაციები

- [x] გამოიყენეთ მხოლოდ მობილური აპლიკაცია და **Ente Auth** არ დააყენოთ ლეპტოპზე
- [x] ყველა მნიშვნელოვან ანგარიშზე ჩართეთ მრავალბიჯიანი აუთენტიფიკაცია და ერთადერთ საშუალებად 
    აირჩიეთ **Ente Auth / Authenticator**, გათიშეთ SMS და ყველა სხვა მეთოდი.