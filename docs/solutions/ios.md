---
title: iOS
icon: material/apple-ios
---

# iOS

## წინასწარ შესასრულებელი ნაბიჯები

- [x] დააინსტალირეთ [პაროლების მენეჯერი](passwords.md)
    - ტელეფონისთვის უნიკალური, ძლიერი პაროლის შესანახად, რომელიც ამავდროულად მარტივი შესაყვანი
      იქნება.
- [x] დააინსტალირეთ [FOI Security Policy](../policies/index.md)
    - პროფილი გამართავს უსაფრთხოების პარამეტრების ძირითად ნაწილს და მისი ინსტალაცია
      აუცილებელია ამ გვერდზე არსებული ინსტრუქციების შესრულებამდე.


{% include-markdown "../../includes/device_has_updates.md"%}

## სისტემის კონფიგურაცია

iOS-ზე ყველა პარამეტრი [FOI Security Policy](../policies/index.md)-ის ინსტალაციით გაიმართება.

iCloud-ზე შენახული მასალის შიფრაციისთვის, შეგიძლიათ გამოიყენოთ [macOS ინსტრუქციები](macos.md#icloud).

### პაროლი

მოწყობილობაზე სტანდარტულად 6-ციფრიან პაროლებს ვიყენებთ. 
ამის მიზეზი ისაა, რომ iPhone-ებს პაროლების გარდა დამატებითი უსაფრთხოების მექანიზმები აქვთ. 
პროგრამული და აპარატურული შეზღუდვები ამცირებენ ბრუტფორსის (ყველა შესაძლო კომბინაციის მცდელობის) 
სიჩქარეს ისეთ დონემდე, რომ ყველა კომბინაციის მცდელობას პოტენციურად წლები დასჭირდება.

iOS-ს აქვს პარამეტრი, რომლის მიხედვითაც პაროლის 11-ჯერ არასწორად შეყვანა იწვევს 
მოწყობილობაში არსებული მონაცემების წაშლას. თუმცა, ეს მხოლოდ პროგრამული და აპარატურული 
შეზღუდვებია, რომლებსაც შეიძლება ჰქონდეთ სისუსტეები, რაც თავდამსხმელს შეუზღუდავ მცდელობებს მისცემს.

6-ციფრიანი პაროლის ენტროპია (სირთულე) მხოლოდ 15 ბიტია. თუ მოწყობილობაში პროგრამული ან
აპარატურული ხარვეზია, ასეთი პაროლი შეიძლება წამზე ნაკლებ დროში გატყდეს.

**FOI Security Policy**-ის დაყენების შემდეგ, თუ 6-ციფრიან პაროლს იყენებდით, სისტემა 
ავტომატურად მოგთხოვთ ახალი პაროლის დაყენებას. 

გადადით **[FOI Security Policy](../policies/index.md)**-ის გვერდზე და მიჰყევით ინსტრუქციებს.


### DNS

**FOI Security Policy** მოწყობილობაზე დაამატებს ორ დაშიფრულ DNS სერვერს - Cloudflare და Adguard.

გაეცანით [DNS](dns.md) გვერდს, აირჩიეთ თქვენთვის სასურველი სერვერი და გააქტიურეთ შემდეგი გზით:

![Apple Settings](../assets/img/icons/apple/settings.svg){ .twemoji } **System Settings** 
    > **VPN & Device Management** > **DNS**

### VPN

გაეცანით [VPN](vpn.md) გვერდს, დააყენეთ VPN პროვაიდერის აპლიკაცია და დაუკავშირდით სერვერს.

